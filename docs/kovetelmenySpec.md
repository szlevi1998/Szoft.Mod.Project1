# Követelmény specifikáció
## Bevezetés
Mai rohanó és fejlett világunkban az emberek többségében teljesen megváltoztak
 azon értékrendek, hogy mit tartanak fontosnak és mire tekintenek úgy,
 mintha nem is létezne. Születésünktől fogva a legtöbbünk célja az, hogy 
 már 20 és 30 éves korunkra saját autóval, házzal, modell barátnővel és 
 luxusjachtokkal rendelkezzünk egyben elérve az anyagi függetlenséget is.
 Az ilyen emberek fejében nagyon erős az a fajta céltudatosság és magamutogatás,
  hogy ezt a külvilág tudta nélkül elérni szinte lehetetlen.
 Osztogatják a saját tippjeiket a meggazdagosághoz vezető úthoz, ezáltal
  a szegényebb rétegtől megvonva azt a kevés pénzt is, amivel rendelkeznek,
   mivel ezek a tippek sosem ingyenesek.
 Ezt látva a mi csapatunk gondolt egyet és merészet, és a falvakban élő
  szegényebb réteg számára nyújtana egy új szórakozási lehetőséget, leváltva
   a régi papír és toll alapú változatot.
 A csapat és a program célja, hogy sorra járjuk falvakat, és néhány szegényebb
  családnak készítünk offline számítógépes programokat.
 A gépeket és a hozzá való eszközöket az önkormányzat biztosította a családok számára.
 Az első szerencsések között van e akasztófa játék megrendelője is.
### 1. Jelenlegi rendszer leírása
A környékünkön elég gyatra az internet szolgáltatás, így kénytelenek vagyunk a kedvenc játékunkat mindig papíron játszani.
A szüleink mindig mérgesek ránk, mivel este visszatérve az egész napi kapálásból hajnalokig papíron játszunk, ami meg egyre drágább.
Hetente legalább 500 lapot és 10 tollat használunk el, így egy másik opciót kell találnunk.
Jön a tél, vele együtt a karácsony, így meg szeretnének lepni bennünket egy számítógéppel, és hozzá egy nekünk készült, saját **akasztófa játékkal**.
### 2. Vágyálomrendszer leírása
Az elképzelésünk között szerepel, hogy a játékhoz **ne legyen szükség internet kapcsolatra**, és fusson a gépemen.
Szeretnék a játékban látni kategóriákat pl: állatvilág és még azt is, hogy ki tudjam választani, hogy ez most madár vagy valami más.
Ne tippelhessek a végtelenségig, legyen valami korlát is. A nulláról akarom kezdeni, nem akarok bele segítség opciót.
A hibákat amiket elkövettem, jó lenne, ha egy ábrával jelezné a játék pl: egy felakasztott ember.
Nem akarok az abc összes betűje közül választani, legyen valami egyszerűbb.
Ha vége a menetnek, látni szeretném, hogy ha hibáztam mennyit, és hogy sok hiányzott e még a győzelemhez.
Két opciót szeretnék még látni a végén, az egyik a kilépés, a másik az új játék opció.
Valami táblázat is legyen a játékban, hogy én vagy a tesóm a jobb.
### 3. A jelenlegi üzleti folyamatok modellje
Jelenleg a játékunk eléggé elavult illetve régimódi. A rendelkezésünkre álló eszközök mint például lap,toll eléggé pénzigényesek. A játék helye a toll és papír eszközöknek köszönhetően eléggé rugalmas tud lenni, viszont több negatív hatása van.
A napi megterhelő munka utáni játék során fejben kell tartani elég sok mindent amiből könnyen hibázhatunk. Papíron nehezebb számolni a hiba lehetősségeket.
Több játék során eléggé időigényes mindig felírni az összes betűt majd ha esetleg hibázunk még egy ábrát is készíteni a hibákból.
Jelen állás szerint ha egy új ember szeretne játszani, neki elkell mondani előről az egész játékfolyamatot ami megterhelő több új játékos után. 
Az átláthatóság papíron nem megoldható mivel összemosódnak a játékok. Macerás dolog írni a játékban résztvevőket illetve a nyertest is. Jelen állás szerint nemtudunk létrehozni egyfajta ranglistát mivel rövidtávon még megoldható, de hosszútávon már nem kivitelezhető ez maximum hosszas elemzés után.
Mivel jelenleg papíralapú a játékunk ezért fennáll az a veszély, hogy eltünjön az adott játékunk.
### 4. Igényelt üzleti folyamatok modellje
Búcsút szeretnénk mondani a régi papíron való játékoknak, ezért szükséges lenne, hogy
egy olyan program legyen, ami elfut a mamáék gépén is, hogyha hétvégente lemegyünk hozzájuk akkor együtt tudjunk játszani.
Kis gépigényű legyen, választható kategóriákkal és legyenek benne könnyebb kitalálási lehetőségek is, hogy mindenkinek megfeleljen a családból.
Fontos még, hogyha megunom ki tudjak lépni belőle azonnal. A kistesóm miatt nem szeretnék bele végtelen próbálkozási lehetőséget sem.
Egy eredményeket jelző tábla is fontos lenne, hogyha átjönnek a haverok megmutathassam nekik, hogy eddig hányszor nyertem.
### 5. Követelménylista

*   Egy olyan rendszer amely képes kategóriák közül választani a játék megkezdése előtt.

*   Több korosztályt megcélozva szeretnénk létrehozni egy élvezhető, ám gyökeréhez hű, egyszerű játékot.

*   Minden hibázás után a rendszer jelezzen valamilyen módon.

*  A rendszer képes legyen egy játékot egy megadott hibázás után félbeszakítani.

*  Legyen lehetőségünk a játék félbeszakítására.

*  A kör végén legyen lehetőségünk a játék újrakezdésére.

*  A játék végén legyen opció arra, hogy az eredménylistát megtekintsünk, amely tartalmazza a játékos nevét, győzelmeinek számát, korosztályát és a kategóriát.
